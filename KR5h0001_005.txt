# -*- mode: mandoku-view; -*-
#+DATE: 2015-08-29 03:00:47.251593
#+TITLE: 太上中道妙法蓮華經
#+PROPERTY: DZID  DZ1432
#+PROPERTY: SOURCE  正統道藏，三家本，1988，34—558 十卷 續道藏
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5h0001_SJB_005-340562c>
#+PROPERTY: JUAN 5
#+PROPERTY: ID KR5h0001
<pb:KR5h0001_HFL_005-001a>¶
太上中道妙法蓮華經卷之五杜二¶
　　　九幽品第九¶
爾時¶
元始天尊說下方一切衆生之病虔請道士¶
扵家潔飾宅宇建設壇席嚴持香燭異果名¶
花如法供養轉此妙經一卷二卷乃至七卷¶
即當病愈無復煩惱自然清涼快樂無量苦¶
難永除或咒水洒病人身即得清涼人或命¶
終即以諭言令得病人心生捨愛應以所用¶
之物須令師尊恭對¶
<pb:KR5h0001_HFL_005-001b>¶
三寳前高聲唱言即當命施令得病人無常¶
如夢免受酸楚如地獄之報此人先世布施¶
分文全收乃至追修無非嚴潔生信敬心不¶
以輕慢¶
三寳聖眞一切虛空出家之道心生歡喜功¶
德全收分明後世地獄畜生因心所作千變¶
萬化或作化生或作胎卯受生受業隨其功¶
德一分不及二分乃至百千萬倍皆不能及¶
如是轉多福報隨故受生受業受皆如是¶
　　　群化品第十¶
<pb:KR5h0001_HFL_005-002a>¶
爾時妙行真人上白¶
天尊曰我當勸化一切衆生速得成仙即說¶
偈曰¶
　　讚諸上妙經　　百寳莊紋綵¶
　　施諸名菓花　　伎樂洞章歌¶
　　持旛復圍遶　　與多供養心¶
　　嚴持異寳珎　　無非獻尊像¶
　　捨弃所受用　　却成解脫心¶
　　福德超自然　　如花妙勝忻¶
　　千聖作此教　　萬慮亦忘尋¶
<pb:KR5h0001_HFL_005-002b>¶
　　諸來天仙衆　　總持妙法經¶
　　爲言思愛樂　　衆生業未盡¶
　　業盡福還輕　　永斷輪迴報¶
　　仙樂自和鳴　　迎歸九臺中¶
　　共說長生樂　　苦惱永無侵¶
　　碧落真妙歌　　仙花共其上¶
　　妙樂世間稀　　時復到瑶池¶
　　煙霞深遠邃　　寂寞莫陵溪¶
　　秋風薰夜月　　緑竹翠紫扉¶
　　此時心修徹　　無復更輪回¶
<pb:KR5h0001_HFL_005-003a>¶
　　道路分明在　塵世人自迷¶
　　長逰天界外　又得朝元君¶
爾時¶
元始天尊欲徃諸天爲諸天人說無極妙法¶
蓮華經會中有一真人名曰流霞上白¶
天尊曰我從徃昔以來久乃成道未聞斯經¶
今乃元君說此妙經心生歡喜晝夜思唯頗¶
有衆生多受苦惱不聞妙經何名妙法我當¶
告諸天衆共勸衆生修善男女各令傳變乃¶
至一卷七卷及千萬卷其福無量無數乃有¶
<pb:KR5h0001_HFL_005-003b>¶
功德我當流布無令忘失卉木叢林大海山¶
嶽尚有枯竭而此功德無有限量無有休息¶
隨刼更生爲度衆生不入幽冥爾時¶
天尊歡喜善哉善哉乃有如是千萬億歲無¶
復煩惱即時諸天仙衆各禮謝¶
太上歡喜湧躍恭敬讚嘆稽首而退各扵一¶
面受教奉行¶
¶
¶
太上中道妙法蓮華經卷之五¶
